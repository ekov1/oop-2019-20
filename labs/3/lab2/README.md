### За какво ще си говорим днес:
- класове
- конструктори
- сравняване на структури и класове
- access modifiers: public, private, protected


### Задачи за днес:
1. Нека напишем задачата за планетите от миналия път с помощта на class. Каква е разликата? Добавете метод за пресмятане на повърхнината на планетата. 

2. Вашата задача е да реализирате клас за самолетни билети. 

Един самолетен билет има следните атрибути:
- начална точка
- крайна точка(дестинация)
- дата (текст в следния формат: "dd-mm-yyyy")
- цена
- място в самолета
- класа(бизнес или икономична)
- продължителност (цяло число в минути)
 
 
Функционалностите, които трябва да предоставя вашият клас са следните:
- достъп до всички атрибути на класа (през т.н. get методи)
- смяна на датата - необходими са три параметъра - новата дата, новата цена на билета(тя се променя според датите) и новата класа на билета
- принтиране на билет
Реализирайте програма, която с помощта на вече дефинирания клас предоставя следната функционалност:
- въвеждане на самолетни билети
- функция, която отпечатва в конзолата всички билети, които имат конкретна начална точка (подадена като параметър)
- функция, която отпечатва в конзолата всички билети, които имат конкретна дестинация и дата (подадени като параметри)
- функция, която извежда информация колко човека пристигат в конкретен ден във всяка дестинация (денят се подава като параметър)
- функция, която пресмята средната цена на билетите за всеки полет (един полет се определя по начална дестинация, крайна дестинация и дата)

Реализирайте клас Person със следните атрибути:
    - три имена
    - ЕГН
    - възраст
Във всеки билет добавете информация за човека, който го е закупил. Реализирайте следната функционалност:
    - смяна на притежанието на билет - за всеки билет трябва да може да бъде сменен човека, който ще пътува, без това да се отразява на останалите атрибути на билета
    - функция, която за всеки полет пресмята колко деца под 12 годишна възраст ще летят с него
    - функция, която по подадено първо име пресмята колко човека с това име имат закупен билет за конкретна дата 
