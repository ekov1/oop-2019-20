# Структури

## Задача 1 	
Да се състави програма, която съхранява в масив следните данни за група студенти: 	

- собствено име 	
- фамилия 	
- ЕГН 	
- факултетен номер (6 цифри) 	
- оценките по 5 дисциплини 	

и извършва следните операции, избирани от меню: 	

- добавя към масив данните на нов студент; 	
- извежда на екрана имената и успеха на студентите, родени през м. Март 	
- извежда на екрана имената на студента с най-висок среден успех

## Задача 2
Да се направи структура ```Point``` представляваща се чрез две координати в декартова система. Да се реализират следните функции за работа с точки: 	

- четене от стандартния вход 	
- отпечатване на стандартния изход 	
- разстояние до центъра (0,0) 	
- разстояние между две точки 	

## Задача 3
Да се направи структура ```Library```, която ще съдържа списък от книги (n <= 1000). Всяка книга се характеризира със заглавие, автор и ISBN номер. Да се реализират следните функции: 	

- да се добавя книга към списъка като характеристиките се прочитат от стандартния вход 	
- да се премахва книга от списъка по зададен ISBN номер
- да се отпечатва броя на книгите 	

## Задача 4
Да се направи структура ```Runner```, която ще пази информация за името на бегач (име, фамилия) и времената от 12-те му маратона (42 км) през годината. Да се реализират следните функции:

- прочитане от стандартния вход на N състезателя и техните времена
- да се отпечата името на състезателя с най-ниско средно темпо (темпо = време / разстояние; 10 км/ч = 6 мин/км) от всички състезания и колко е то
- да се върне броя на състезанията, в които бегач А е победил бегач Б ( ```runnerA.beatNtimes(runnerB)``` )

## Задача 5
Да се направи структура ```Rectangular``` състоящ се от две срещуположни точки. Да се реализират следните функции за работа с правоъгълници: 	

- прочитане от стандартния вход 	
- отпечатване със звездички (\*) като приемаме, че началото на координатната система е първият символ на новия ред, до който сме достигнали, Х ще расте отляво надясно, а Y oтгоре надолу, разглеждаме само за x,y > 0 	
- проверка дали дадена точка се съдържа в правоъгълник 	
- проверка дали два правоъгълника се пресичат 	
